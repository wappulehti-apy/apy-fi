# Äpyt kautta aikain – Wappulehden lyhyt historia

Äpy on Suomen wanhin ja hauskin wappulehti. Äpy on ilmestynyt vuodesta 1948 lähtien ja sitä on toimittanut aina joukko opiskelijoita.

Äpy syntyi Teknillisellä korkeakoululla vuonna 1948. Teekkarikylän hyväksi myyty Äpy sai nimensä työttömien myymästä Apu-lehdestä. Äpy ilmestyi epäsäännöllisesti ensimmäisinä vuosina, mutta 60-luvulla vakiintui nykyinen toisvuosittainen rytmi. Äpyn tavaramerkiksi on muodostunut innovatiivisuus: jokainen Äpy on konseptiltaan ainutlaatuinen.

Äpyn julkaisijana on toiminut Teknillisen Korkeakoulun Ylioppilaskunta, Teekkaritoiminnan edistämisyhdistys sekä 90-luvulta lähtien Suomen Äpy-lehtien liitto ry.
