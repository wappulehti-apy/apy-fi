# Mukaan toimittamaan Äpyä?

Wappulehti Äpy metsästää jatkuvasti uusia toimittajia Äpy-projekteihin! Seuraava Äpy julkaistaan wappuna 2025. Voit ilmaista kiinnostuksesi alla olevan lomakkeen kautta, mikäli haluaisit olla mukana tulevissa projekteissamme. Lomakkeen ei ole tarkoitus olla hakemus, vaan lyhyt kiinnostuksen osoitus. Älä siis käytä liikaa aikaa sen täyttämiseen.

Äpyn toimittaminen on hullunkurista, mukaansatempaavaa ja kunkin toimittajan itsensä näköistä. Jokainen Äpy on oma ainutlaatuinen ja ikimuistoinen projektinsa, johon saa halutessaan upotettua vaikka kuinka paljon aikaa, mikäli siltä tuntuu. Tekemistä löytyy joka lähtöön, eikä toimittaminen vaadi erityistaitoja – tekemällä oppii! Tyypillisesti toimittajamme ovat Aalto-yliopiston opiskelijoita ja vähintään toista vuosikurssia.

Parittomina vuosina julkaistavan Äpyn taustalla toimii kutsukerho nimeltä Sitsimiesliitto, joka ottaa jäsenikseen (eli toimittajiksi) vuosittain n. 6-12 uutta henkilöä. Kerho tarjoaa toimittamisen ohelle omalaatuisia elämyksiä ja elinikäisiä muistoja. Joukkoomme kuuluu porukkaa monenlaisilla taustoilla, ja meitä löytyy niin kyltereitä, teekkareita kuin artsilaisiakin.

Väliaikatietoja toimittajavalinnoista emme valitettavasti kerro, mutta olemme yhteydessä viimeistään vuoden sisällä kiinnostuksen osoittamisesta. Nimi- ja sähköpostitiedot kerätään mahdollisia valintaprosessiin liittyviä yhteydenottoja varten, ja nimi ja viesti -kohdat tulevat toimituksen tietoon. Tietosi poistetaan siinä kohtaa, kun olemme sinuun yhteydessä.

Toimittajavalinta vaatii toimituksen yksimielisen päätöksen. Täydennämme toimitusta syksyisin ja keväisin (pl. Äpy-keväät), joten ethän odota vastausta ennen näitä ajankohtia. Vaikka valintamme ei heti kohdistuisi sinuun, se ei estä sinua osoittamasta kiinnostusta toimitukseen uudestaan; suorastaan kannustamme siihen!
