---
path: "/ävystykset"
---

# Ävystykset

**Äpy tukee Aaltolaisuuden ilmentymiä!** Aaltolaisten Wappuisin myymä Äpy tukee opiskelijoita myös joka toisen Wapun ulkopuolella Ävystysten muodossa.

**Ävystys on rahallinen avustus** yksittäisen projektin, spontaanin hankkeen, tai pysyvämpien tykötarpeiden hyväksi. Ävystystä voi hakea kuka ja mikä vain Aalto-yhteisössä toimiva elin. Erityisesti haluamme tukea kohteita, joista on iloa **mahdollisimman monelle**. Hakemukset käsitellään Suomen Äpy-Lehtien liiton hallituksen kokouksissa.

**Ävystyssumma riippuu tuettavasta kohteesta**. Myöntämämme Ävystyksen suuruus voi vaihdella aina nollasta eurosta yli tuhanteen euroon. Myönnetyn Ävystyksen suuruus riippuu muun muassa siitä, miten laajasti koemme hankkeen tuottavan iloa, hämmennystä tai hauskuutusta yhteisölle, miten saamme Äpyn näkyviin osana hanketta. sekä miten suuri osuus hankkeen kokonaiskuluista Ävystys on – tahdomme erityisesti olla erilaisten projektien mahdollistaja.

Hae Ävystystä lähettämällä vapaamuotoinen (mielellään ainakin osittain kirjallinen) hakemuksesi osoitteeseen **ävystykset [ät] apy.fi**.

<div class="avystykset-instructions">

<strong>Hakemukseen kannattaa sisällyttää:</strong>
  - Hakijan yhteystiedot
  - Projektin kuvaus
  - Haettu summa
  - Summan käyttötarkoitus
  - Miten Äpy voisi saada näkyvyyttä hankkeessa
  - Muut tukijat ja heidän osuutensa / pyydetyt summat

<strong>Hakemukseen ei kannata sisällyttää:</strong>  
  - Yli 48 min pitkää ääninauhoitetta (video ok) 
  - Pankkitunnuksiasi
  - Käteistä
  - Viestiä, joka on tarkoitettu äidillesi

<strong>Esimerkkejä erilaisista myönnetyistä Ävystyksistä ja summista:</strong>  
  - From ARTS with love -rakennelma – 400€ 
  - AS20-historiikki – 300€
  - Teekkarispeksi 30v – 500€
  - NESU-KY:n uusi gongi – 300€
  - Radiodiodi 2019 – 1000€
  - Aalto Volleyn pelipaidat 200€ 
  - Metal Club Mökän keikkailta – 300€

</div>
